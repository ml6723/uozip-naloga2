Moždani udar predstavlja jedno od najčešćih neuroloških oboljenja kod osoba odrasle dobi. I pored značajnog napretka koji je u posljednjih 20 godina učinjen na poljima prevencije, dijagnoze, terapije i rehabiltacije, moždani udar i dalje zauzima treće mjesto na listi uzroka mortaliteta u zemljama zapadne Evrope, a vodeći je uzrok dugotrajne onesposobljenosti ljudi.